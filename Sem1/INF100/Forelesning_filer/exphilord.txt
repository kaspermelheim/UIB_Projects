Menneska har alltid vore opptatt av å komme seg framover som samfunn, å utvikle seg til noko nytt å betre. Det kan for eksempel vere å få enklare måtar å utføre ein spesifikk handling på, nyare og meir presis forklaring på kvifor ein ting er akkurat som den er, eller rett og slett ein betre måte å løyse eit reknestykke på. Heilt tilbake til Antikken ser vi spesielt ein person, nærare ein filosof, som var ein stor pådrivar for å tenke nytt og å bruke logikken til å kome fram til korleis ting heng saman. Dette var filosofen Aristoteles som er svært kjend for sin påverknad av fleire naturvitskapsmenn, både i sin tid men og fleire hundre år etter. Han har og på fleire tidspunkt blitt sett på som «Filosofen», som viser kor sterkt hans tankar stod hos enkelte.
Spørsmål om korleis universet er bygd opp og kvifor objekt som blir kasta opp i lufta fell tilbake ned mot jorda, var typiske spørsmål som blussa opp på 17. hundreåret, som også blir sett på som hundreåret for den vitskapelege revolusjonen. Denne epoken var prega av aristoteliske idear og funn, men ein kan og sei at den vitskapelege revolusjonen gav slutten på aristotelisk tenking og teleologiske forklaringar på korleis verda heng saman. Naturvitskaparane sine nye funn ugyldiggjorde mange av de gamla funna, som var sterkt prega av filosofane og teleologien. I nyare tid var det ikkje berre fokus på resultat, men og korleis vi som menneske kan tenkje meir logisk og bruke metodar som gir eit større perspektiv på korleis ting faktisk fungerer. Her var Galilei og Newton leiande innanfor sitt fagfelt, der begge utvikla nye matematiske metodar for å betre forstå naturens lovar, der tanken om tregleiksprinsippet står sentralt. Begge desse naturvitskaparane var kjende for sin systematiske forsking med konkrete forsøk og instrument, som for eksempel teleskopet, og brukte for det meste dette for å grunngje deira funn. Kopernikus og Kepler var óg høgt respekterte vitskapsmenn for sine mange funn på 17.hundreåret, og også dei var nytenkande for sin tid og tok i bruk nye metodar og måtar å tenkje på. Desse 4 var pådrivarar av diskusjonar om for eksempel teoriane om det geosentriske- og det heliosentriske-system.
Kopernikus, Kepler, Newton og Galilei var alle påverka, i forskjellig grad, av den aristoteliske naturfilosofien. Alle var kjende med Aristoteles sine verk og mange tok i bruk mykje av metodane han hadde brukt for å kome fram til kvifor ein ting er akkurat som den er. Her spesielt Kopernikus som var fascinert av filosofen sin teori om korleis alle stoff hadde eit naturleg mål og meining. Eksempel her er Aristoteles sin plassering av dei 4 elementa jord, vann, luft og ild i verda vår, og korleis dei vil søke etter sin naturlege plass. Men med dei nye funna til vitskapsmenna blei og forskjellane mellom Aristoteles og deira funn mykje tydlegare. Ein kan sjå eit ganske klart skilje på tankegangen og framgangsmåtane som blei brukt i Antikken kontra dei som blei brukt under den vitskapelege revolusjonen.
Eg har spurt meg sjølv kva som eigentleg er de største forskjellane og skilja som kom fram under den vitskapelege revolusjonen. I nettopp dette essayet skal eg systematisk leggje fram de mest sentrale forskjellane mellom Aristoteles på den eine sida, og Kopernikus, Kepler, Newton og Galilei på den andre, og eg skal ta for meg metodar, framgangsmåtar og begrep frå begge sider og samanlikne dei på best mogleg måte.
Aristoteles
Først skal me sjå på filosofen frå Antikken, Aristoteles, og kva punkt som var mest sentrale i hans forståing av korleis verda fungerer og er bygd opp. For over 2300 år sidan kom Arisoteles med sine tankar om korleis ting fungerte, og han studerte mange ulike emne, blant anna astronomi, logikk, bevegelse, biologi og magnetisme. Logikk og biologi var hans sterkaste side, og det var dette som satt mest preg på samfunnet i hans tid. Verka hans har blitt nøye studert i fleire hundreår etter hans bortgang, og dominerte tankegangen til mange vitskapsmenn i nesten 2000 år. 
I Antikken var det mykje fokus på å tenkje logisk og bruke hovudet for å kome fram til ein god konklusjon på ulike problem. Observasjon, trekke slutningar og logisk tenking var Aristoteles og spesielt interessert i, og meinte at ein måtte ta utgangspunkt i opplagte sannheitar, for så å tenke nøye over de. På denne måten ville ein kome fram til gode konklusjonar. Filosofen såg på jorda og universet som ein organisme, noko som hadde naturlege bakanforliggande grunnar til kvifor ein hending skjer, og meinte det var ein underliggjande orden i universet. På denne tida var den geosentriske tanken sett på som ein sjølvinnlysande sannheit, at jorda var i sentrum og planetane og stjernene bevega seg rundt. Ting som dette viser korleis Aristoteles og andre store menn lett kunne bli sendt på villspor, sidan de alltid baserte seg på ting ein kunne sjå med det blotte auge, i staden for å faktisk forske på det. Tankane blei ikkje berre haldt innanfor den vitskapelege kretsen, men også religiøse grupper og personar blei påverka av Aristoteles, og mange av desse var pådrivarar for å stemple nokre av filosofen sine læresetningar som vedtekne sanningar. 
Aristoteles meinte at naturen hadde ein konstant drivkraft, som var grunnen til universets konstante bevegelse, og fantes utanfor universet. Han bygde vidare på læra om dei fire elementa, og var overbevist om at desse 4 hadde sin naturlege plass i universet, og hadde ein tendens til å bevege seg i rett linje nedover. Modellen hans var at jord var nedst, så vann, deretter luft og yters eld, og de ville alltid søke etter sin naturlege plass. Aristoteles etablerte oppdelinga av kunnskap, som vi den dag i dag endå forholder oss til; handverk, praktisk visdom og teoretisk innsikt. Han sjølv hadde ein annan framgangsmåte for å kome fram til svar, der han dialektiske metode var i fokus. Først skulle ein presentere nemneverdige synspunkt på temaet, så skulle ein diskutere og argumentere saman og logisk trekke nye konklusjonar, og forkaste gamle konklusjonar. De biologiske synspunkta hans la stor vekt på at menneske og dyr var det mest grunnleggjande i verda. Han såg og på de fleste tinga i verda som noko som kunne verkelegheitgjerast, dette gjennom potensialitet og aktualitet, tanken om at for eksempel at eit barn har menneskelege potensialitetar, som vil kunne utviklast under rette forhold. Barnet eller gjenstanden vil vere i aktualitet dersom ein av desse potensialitetane er ferdig utvikla, eller blitt tatt i bruk. 
Kopernikus og Kepler
Tanken om at det var jorda som var sentrum i universet hadde lite konkret motstand i åra før Kopernikus. Sjølv om fleirtalet på denne tida sto for og meinte at jorda var sentrum, var det og mange som meinte og var inne på tanken om at jorda kunne faktisk vere i rørsle. Kopernikus var ein av dei første som verkeleg utforda det geosentriske system med ideen om at det var kanskje sola som var i sentrum og jorda bevega seg i bane rundt sola, og forklarte dette på ein form av eit så matematisk konsistent system at det kunne skyggeleggje det gamle og gjeldande systemet. Med tanke på at Kopernikus sjølv var medlem av den romersk-katolske kyrkja, var det absurd og sett veldig ned på da Kopernikus kom med denne ideen, da de fleste religiøse på denne tida brukte det geosentriske systemet også i religiøs samanheng. Det var då spesielt plasseringa av himmelen og helvete i verda vår.
Det var eit viktig moment for Kopernikus å presentere ein teori ved hjelp av grundige utrekningar og observasjonar, og å forklare noko ved hjelp av matematikk. Her ser me ein stor forskjell til metodane til Aristoteles der han fokuserte mest på at når eg såg noko ein lurte på var det tenking og å sitte å fundere på det som ville gi svar. Denne metoden var sterkt prega av tankane til den eine personen som observerer fenomenet, mens Kopernikus meinte at ein fekk eit meir presist svar ved å legge ned utrekningar og forsking på ein teori, gjerne og samlingar av teoriar og vurdere i heilheit kor sterke dei eigentleg er. På ein måte kan me sei at Kopernikus lag ned eit meir grundigheits-prega arbeid for å svar på dei store spørsmåla. Dette er eksempel på korleis Kopernikus blei sett på som ein realist. 
Som tidlegare nemnt meinte Aristoteles at alle stoff og lekam i verda hadde eit eige mål, og som det heile tiden streva for å nå. Eksempel er hans forklaring om rørsle og korleis eit objekt vil søke etter sin naturlege plass, objekt av jord ville alltid falle mot jorda, mens luft og eld vil søke oppover for det er deira naturlege plass. Runde objekt ville gjennom Aristoteles sin logiske tenking alltid søke etter å bevege seg i sfærisk form. Kopernikus meinte heller at alt måtte ha ein symmetrisk samansetnad og forklaring. Han meinte at alle bevegelsar og rørsler følgde de same reglane og at det var eit overordna matematisk prinsipp for heilskapen, fysikken. Som den religiøse mannen Kopernikus var meinte han at vi fant vegen til Gud ved å skjønne oss på dette systemet som Gud sjølv hadde laga. I motsetnad til Aristoteles meinte han naturens sanne orden var ein annan enn det sansane kunne vitne om. Det var grundigheit og å klare å sjå ting frå fleire perspektiv som skulle gje resultat, og ikkje berre å tenkje seg fram til korleis det kan vere. «Mennesket ønsker av naturen å forstå, og erkjennelsesveien begynner med sansning. Ved hukommelsen kan man så danne erfaring, og videre strukturering av erfaring gir faglig, praktisk og vitenskapelig kunnskap.» (snl.no/Aristoteles , om Aristoteles erkjenning og vitskap.)
Kepler såg og på astronomien som ein heilag vitskap, og ein kan sjå mange likskapar mellom han og Kopernikus. Han var også ein mann som blant anna var forfølgt av teologien og religiøse grupper for hans fremming av det heliosentriske systemet. Teologiske spørsmål rundt tanken om det endelause universet og tanken om at det kan finnes andre planetar med menneske på var noko som prega Kepler då han sjølv var ein kristen mann. Korleis kunne menneske på andre planetar stamme frå Adam og Eva? Kvar er Guds plass dersom alt er endelaust? Spørsmål som dette kom frå menn som meinte Kepler spotta Gud og prata i mot Skrifta. Kepler var einig med Kopernikus på at det måtte vere eit matematisk forklaring satt saman av Gud, men var ikkje heilt nøgd med løysinga til Kopernikus. Denne løsyinga var eit fullstendig brot på dei aristoteliske tankane i astronomien.
I løpet av åra Kepler var aktiv dukka det opp fenomen som støtta hans eigne tankar om universets uendelege forandring og rørsle, og som endå meir gitt i mot Aristoteles sine tankar om den naturlege krafta bak alt, og at alt berre er og eksisterer, og ikkje endrar seg. Dette var nye objekt på himmelen som dukka opp og seinare blei borte, og objekt som rørte seg i området over månen. Dersom det fantes noko slikt som sfærar så skar dette objektet gjennom dei. Dette var med på å svekke det aristoteliske sfæreuniverset. Kepler var fascinert av Tyge Brahe sine grunnar til kvifor den gamle heliosentriske teorien ikkje heldt, og begge desse hadde ein iver til å finne ein ny fysikk som forklarar planetrørslene, i staden for Aristoteles sin ide om at det var sfærane som bar dei med seg. Dei hadde og lyst til å bevise at verda faktisk uendeleg stort med mange sentrum og alltid i rørsle, i motsetnad til den aristoteliske føresetnaden om eit kuleunivers som var endeleg.  
Både Aristoteles og Kepler meinte at dersom noko skulle holdast i rørsle måtte det vere ein konstant kraft som verka på lekamen. Der Aristoteles meinte at det var sfærane som var krag og drog alt med seg, meinte Kepler etter fleire himmelske observasjonar at dette var fysisk umogleg, og Kepler streva alltid etter å få konkreta matematiske forklaringar på fysikken. Kepler meinte at kraft som for eksempel flyttar planetane rundt kom frå sola, sentrumet i planetsystemet. Han samanlikna det med eit sykkelhjul der det var eikene i hjulet som drog planetane rundt, jo lenger ute på eika planeten var plassert, jo lenger ville omløpstida vere, og drivkrafta mindre. 
Galilei og Newton
Kopernikus og Kepler hadde for det meste brukt hjernen og det nakne auge, samt ein del utrekningar for å kome fram til moglege forklaringar på astronomiske spørsmål. Det var derfor banebrytande då Galilei som ein av dei første med astronomiske føremål tok i bruk teleskopet, og brukte det for å forklare fenomena. Han studerte her spesielt mykje månen då denne ikkje var så altfor langt unna jorda, og klarte å teikne ein modell på korleis han gjennom teleskopet oppfatta månen. Her kom han fram til at månen hadde, som jorda, dalar og fjellsider, og det blei kasta skygge ned i desse. Dette var ein stor kontrast til dei aristotelistiske tankane om at himmellekamane var fullkomne, i motsetnad til jorda, og difor fullstendig sfæriske. Galilei derimot meinte på bakgrunn av det han såg i teleskopet at jorda måtte og då vere eit himmelekam som gjekk etter dei same reglane og hadde same fysikken som månen. 
Reint metodisk ser me og her ein stor forskjell mellom Aristoteles og Galilei. Filosofen, som baserte mesteparten av vitskapen sin på samtalar med andre, tenking og fundering, og erfaringar ein berre fekk med det nakne auge, sto til ein kontrast til Galileo sin bruk av teleskopet. Galileo vurderte og andre teoriar som vitskapsmenn før han hadde kome fram til, der med hovudfokus på Kopernikus sine idear, men stolte mest på og meinte at sanninga såg han gjennom teleskopet. Denne bruken av instrument og apparat viste seg etter kvart å svekke Aristoteles sine tankar om at stjernene var «fikserte» heilt ytst i universet, og at det berre fantes eit sentrum i universet. Dette var etter Galileo fant nye stjerner ein ikkje kunne sjå med det blotte auget, gjennom teleskopet, og hans funn av Jupiters 4 månar.
Det geosentriske synet sto sterkt på Galileis tid, og nesten alle tenkere støtta dette synet. Dette fleire hundre år etter Aristoteles på sin tid avviste det heliosentriske system. Mange trur at det var Galilei som først klarte å bevise tanken om eit heliosentrisk system. Dette gjorde han ikkje, og han hadde ikkje svar på de sterkaste og vanskeligaste argumenta mot den, som Aristoteles hadde lagt fram rundt 2000 år tidlegare. Dette var argument som omgjekk parallakseforskyvinga i bevegelsane  i himmelen. Galilei fekk problem då han presenterte heliosentrisitet som sanninga, og ikkje lenger ein vitskapeleg teori. Han skulle heldt seg til å kalle dette ein teori eller metode for å forklare rørsla til planetane på ein enklare måte. (Catholic Answers, 1996, Striden om Galilei, http://www.katolsk.no/tro/tema/historie/artikler/galilei)
Likevel meiner vi at Galilei klarte meir enn andre i hans fagfelt å svekke tilliten til Aristoteles sitt verdsbilete, og dette gjorde han på ein mykje meir systematisk måte enn hans forgjengarar. Han er og truleg den einaste som har blitt domfelt og anklaga for sine vitskapelege teoriar. 
